Documentazione ISSN:

- Secondo la precisa definizione, basata sulla norma ISO 3297, che permette anche di definire 
  l'esatto campo di applicazione dell'ISSN, pubblicazione in serie è una "Pubblicazione registrata 
  su qualsiasi supporto, edita in parti successive, generalmente dotata di designazione numerica o 
  cronologica, che si intende pubblicare senza limite di tempo”. Questa definizione esclude tutte 
  le opere destinate a essere pubblicate in un numero definito di parti e con durata temporale 
  prederminata. L'ISSN si applica alla totalità delle pubblicazioni in serie, siano esse passate, 
  presenti o che saranno pubblicate in un prevedibile futuro. Le pubblicazioni in serie includono
  periodici, quotidiani, pubblicazioni con cadenza annuale (quali i rapporti, gli annuari, i 
  repertori), riviste, collane, serie monografiche, memorie, relazioni, atti di società. I 
  seriali pubblicati su supporti fisici differenti (p.e.: carta, DVD, online...) devono essere 
  identificati da ISSN differenti.
  
  Fonte: https://www.bice.cnr.it/centro-italiano-issn/informazioni (Biblioteca Centrale - Consiglio 
  Nazionale delle Ricerche)
  
- L'ISSN (dall'inglese International Standard Serial Number, "numero di riferimento internazionale 
  per le serie") è il numero internazionale che identifica le pubblicazioni in serie (quotidiani e
  periodici, le collane di libri[1], gli annuari, ecc.), a stampa o elettroniche, e consente un'
  identificazione univoca anche nel caso in cui esistano più pubblicazioni con lo stesso titolo.

  L'ISSN viene utilizzato per la predisposizione dei codici a barre (ed è quindi usato per le 
  necessità della distribuzione commerciale) o per la costruzione di altri codici identificativi 
  editoriali (ad es., può essere impiegato all'interno del codice DOI che individua online un 
  contributo in una rivista); ma è anche un identificatore usato in tutti i database nei quali si 
  renda necessario individuare in modo univoco le pubblicazioni in serie (cataloghi di 
  biblioteche o sistemi di informazione, database scientifici e archivi della produzione 
  editoriale, sistemi di archiviazione di curricula degli autori, ecc.).
  
  [1] Soltanto le collane editoriali che sono anche pubblicazioni periodiche hanno il codice ISSN.
      Ad esempio, la collana Urania (Urania (inizialmente edita col nome I romanzi di Urania) è 
      una collana editoriale italiana di fantascienza nata nel 1952, la più nota e longeva 
      nell'ambito del genere in Italia.), che è anche un periodico, reca su ogni volume l'ISSN, ormai 
      inglobato nel codice EAN con prefisso 977; invece, la collana I millenni, che non è un 
      periodico, non ha codice ISSN e ogni volume reca il codice ISBN.
      
  Fonte: Wikipedia - ISSN / Urania (collana)
  
- L’ISSN è il numero che contrassegna i prodotti editoriali periodici. L’ISSN è composto da un numero
  a 8 o a 9 cifre.

  Le prime sei (o sette) cifre identificano la testata, mentre le ultime due identificano la variante 
  di prodotto.
  
  Fonte: https://www.editoria.tv/circolare-n-22-del-04-05-2020-codici-issn-e-isbn (Editoria.tv - 
  Il Portale Dell'Editoria Italiana)

Documentazione ISBN:

- Il codice ISBN (dall'inglese International Standard Book Number, "Numero di Riferimento 
  Internazionale per i Libri") è una sequenza numerica di 13 cifre usata convenzionalmente in tutto
  il mondo per la classificazione dei libri; fino al 2007 il codice era composto da 10 cifre 
  (l'ultima delle quali poteva essere una X come 10 in numeri romani), saltuariamente ancora utilizzato.

  Il codice è definito da uno standard dell'ISO, derivato dalla codifica SBN inglese del 1967. Sebbene 
  non obbligatorio, il suo uso però è ormai diventato essenziale per l'immissione del prodotto librario 
  nei canali della grande distribuzione[2]. Ogni codice ISBN identifica in modo univoco ogni specifica
  edizione di un libro (non però le semplici ristampe, che mantengono lo stesso codice dell'edizione 
  cui si riferiscono) e, una volta assegnato, non può più essere riutilizzato.

  Fonte: Wikipedia - ISBN
 
- L’ISBN è il numero che contrassegna i prodotti editoriali non periodici a livello internazionale ed
  è composto da un numero a 13 cifre, suddivise in 5 parti dai trattini di divisione.

  Prendiamo ad esempio il numero 978-88-04-67010-0.

  I primi tre numeri (978) identificano il tipo di prodotto (nel caso di specie un libro);

  I due numeri successivi (88) identificano l’area linguistica di riferimento (nel caso di specie l’Italia);

  I successivi due numeri (04) identificano l’editore o il marchio editoriale;

  I cinque numeri della quarta parte (67010) identificano il titolo;

  L’ultimo numero (0) è un numero di controllo.

  Fonte: https://www.editoria.tv/circolare-n-22-del-04-05-2020-codici-issn-e-isbn (Editoria.tv - 
  Il Portale Dell'Editoria Italiana)
